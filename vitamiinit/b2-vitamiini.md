{{tynkä|syy=linkityksen takia Katiskan sisältö}}

Riboflaviini eli B2-vitamiini on vesiliukoinen [[Vitamiinit|vitamiini]], joka on ehdottoman tärkeä koiran iholle, turkille ja kynsille ja ylipäätään solujen aineenvaihdunnalle sekä energian tuotannossa. Siitä on huomattavan harvoin varsinaista puutetta. Riboflaviini saattaisi kiinnostaa useitakin koiranomistajia, koska sitä tarvitaan ihon, turkin ja kynsien muodostamisessa ja huollossa. Sitä tosin saadaan helposti, sillä kaikki vihreät kasvit ja melkoinen määrä erilaisia bakteereja syntetisoivat riboflaviinia. Se on niin tärkeä vitamiini elämälle, että sitä löytyy lähes kaikista elävistä soluista.

Tärkeimpiä vaikutuksia:
* säätelee hapetus/pelkistysreaktioita
* tarvitaan [[proteiinisynteesi|proteiinien]] ja rasvahappojen synteesissä
* tarvitaan useiden [[Hormonit|hormonien]] valmistukseen
* mukana [[Antioksidantit|antioksidanttitoiminnassa]]

== Tärkein saantitie ==
* Elimet ja liha

== Yhteistoiminta ==

Niasiinin ([[B3-vitamiini]]) muodostaminen vaatii riboflaviinia.

== Tarve ==

* [[NRC]]:171 µg/kgME
* [[FEDIAF]]: 150 µg/100 gKA
 
== Yleistä ==
Riboflaviini on osana kahta [[Entsyymit|koentsyymiä]], joita tarvitaan [[energia]]n tuotannossa säätelemässä hapetus- ja pelkistymisreaktioita. Riboflaviinia tarvitaan myös, kun elimistö valmistaa, syntetisoi, itse proteiineja ja rasvoja. Ainakin [[katekoliamiinit]], [[noradrenaliini]], [[serotoniini]], [[asetyylikoliini]] ja [[histamiini]] – jokainen hormoneja ja viestiaineita – jäävät valmistamatta ilman riboflaviinia.

Kun riboflaviinista on puutetta, niin [[glukoosi]]n, proteiinien ja rasvoja aineenvaihdunta kärsii. Seurauksena on mm. laihtumista, yleistä heikkoutta ja ärtyneisyyttä. Varsinaisia puutosoireita ovat
* suupielten halkeilu,
* suun limakalvojen vauriot ja
* kynsivallien tikkuuntuminen.
Kysymysmerkki on, että voisiko koirien kynsivallivauriot johtua jossain määrin riboflaviinin vajaasaannista

Varsinaista puutetta ei saada aikaiseksi kuin vakavilla ruokintavirheillä, kuten antamalla koiralle pelkästään käsiteltyä viljaa, leipää tai riisiä.

Tuntematonta kuitenkin on, että koska suolisto-oireet tai ylipäätään stressi lisäävät riboflaviinin tarvetta, voisiko koirilla kuitenkin olla vajausta sen saannissa, varsinkin kuivamuonilla ruokituilla tai raakaruokkinnassa, jossa lihan ja elimien määrä ei ole riittävä. Keittäminen ja auringonvalo kuitenkin vähentävät riboflaviinin määrää ruuassa.

[[Luokka:Vitamiinit]]
[[Luokka:B-vitamiinit]]
