Hormonit ovat elimistön viestinviejiä eli välittäjäaineita. Ne kertovat eri elimille mitä niiden pitäisi tehdä. Yksikään kehon toiminto ei olisi mahdollista ilman hormoneja. 

Hormonien toiminta on periaatteessa hyvin yksinkertaista. Ne erittyvät kun tarvitaan jotain, kulkevat veren mukana sinne missä halutaan jotain tapahtuvan, ja käynnistävät reaktion. Kun niitä ei enää tarvita, niin toinen hormoni käy vastavaikuttajana sammuttamassa ne ja toiminta loppuu. Elimien toimintaa ohjaavissa hormoneille herkissä soluissa on erityinen paikka, johon ainoastaan tarpeellinen hormoni voi kiinnittyä, joten periaatteessa virhekomentoja ei pääse syntymään. Hormoneista johtuvat ongelmat johtuvatkin pääsääntöisesti niiden eritystä ohjaavien systeemien virheistä, kuten vaikka [[kilpirauhanen]] ei reagoi enää komentoihin erittää kilpirauhashormoneita.

== Yleistä hormoneista ==
Koiran elimistön säätely perustuu viestijärjestelmään, joka käynnistää, sammuttaa ja säätelee kaikkia prosesseja. Siten saadaan pidettyä yllä homeostaasoa, tasapainotilaa. Näistä järjestelmistä tärkeimmät ovat endokriittinen, sisäeritteinen, järjestelmä ja hermosto.

Hormonaaliset järjestelmät mm.
* [[aineenvaihdunta]]a
* kasvua
* neste- ja [[elektrolyytit|elektrolyyttitasapainoa]]
* lisääntymistä
* käyttäytymistä

Aiemmin hormoni tarkoitti kemiallista viestiainetta, joka välitettiin umpieritysrauhaisista verenkierron avulla kauemmas elimistössa sille oikealle reseptorille. Nykyään hormoni tarkoittaa laajemmin kattamaan viestijärjestelmää pitäen sisällään:
* endokriininen eritys
* neuroendokriininen eritys; hormoni tai kasvutekijä eritetään hermopäätteestä
* parakriininen eritys; hormoni tai kasvutekijä säätelee naapurisolun toimintaa
* autokriininen eritys; hormoni tai kasvutekijä säätelee solukalvon reseptorien kautta samaa solua, jossa se on syntynyt
* intrakriininen eritys, hormoni tai kasvutekijä säätelee tumareseptorien kautta samaa solua, jossa se on syntynyt

== Hormonien valmistus ==

Hormonit voidaan jaotella kemiansa perusteella kolmeen luokkaan: 
* peptidit ja proteiinit, 
* steroidit ja 
* tyrosiinin johdannaiset. 

Hormonit valmistetaan joko umpieritysjärjestelmän rauhasissa tai kudoksissa. Avoeritysrauhaset, kuten hiki-, sylki ja ruuansulatusrauhaset eivät eritä hormoneita. Hormonit rakennetaan yleensä [[Aminohapot|aminohapoista]] tai [[Rasvahapot|rasvahapoista]]. Yleensä aminohappohormonit muodostetaan [[tyrosiini]]sta tai [[tryptofaani]]sta. Rasvahapoissa taasen pohjana on [[arakidonihappo]]. Monimutkaisemmat proteiini- ja peptidihormonit koostuvat useammasta aminohaposta ja niihin saattaa olla lisäksi liittyneenä vielä hiilihydraattiryhmä. Steroidihormonien rakennusaine on [[kolesteroli]].

Hormonia vapautetaan sitä erittävistä soluista hormonaalisella, neuraalisekka tai metabolisella ärsytyksellä.

Hormonimäärien säätely tapahtuu ns. negatiivisen palautevaikutuksen kautta. Tämä tarkoittaa sitä, että hormonin määrää säädellään sen oman määrän kautta niin, että kun pitoisuus nousee riittävän korkeaksi, käynnistyy vastavaikuttaja, joka vähentää eritystä tai lopettaa sen. Sekin on aina hormoni, eli hormonit kulkevat aina pareittain – toinen lisää, toinen vähentää.

Kun hormonia ei enää tarvita, niin se poistetaan. Osa hormoneista voidaan varastoida kohdesoluihin tai sitä voidaan muokata muissa kudoksissa. Toisaalta biologisesti aktiivinen hormoni voidaan myös muuttaa muiksi viestimolekyyleiksi, kuten testosteronin muuttuminen estrogeeniksi<ref>Borer, K. T. 2003. Exercise Endocrinology 9-12. Human Kinetics, USA.</ref>.

Koska hormonien säätely on suunnattoman tärkeää, niin kohdesoluissakin tapahtuu säätelyä. Reseptorien määrä ei ole vakio, vaan muuttuu tilanteiden mukaan. Kun hormonista on puutetta, niin reseptorien määrä lisääntyy. Vastaavasti kun kohdekudoksessa on liikaa hormonia, niin aktiivisten reseptorien määrä vähenee.


=== Ravinnosta saatavat hormonit ===
Elimistö tekee omat hormoninsa, eikä niitä voi saada ruuan kautta. Jos naudalle on annettu [[kasvuhormoni]]a, niin lihan syöminen ei lisää omaa kasvuhormonimäärää, vaan sille käy kuten kaikille [[Proteiinit|proteiineille]]. Se pilkotaan ja imeytetään. Ainoa tapa saada elimistöön hormonia ulkopuolelta, on injektio. Silloin valmis hormoni toimitetaan suoraan verenkiertoon ohi ruuansulatuksen. Mutta ei ole olemassa sääntöä, johon ei olisi poikkeusta.

[[Kilpirauhashormonit|Kilpirauhashormoneita]] on mahdollista saada ruuasta. Jos lihaan on jauhettu eläimen kilpirauhasta ja sen saanti on korkea koko ajan, niin jossain vaiheessa saadaan kilpirauhasen liikatoiminnan oireita, vaikka kilpirauhasessa itsessään ei mitään ongelmia olekaan. [[Melatoniini]] on hieman vastaavanlainen tapaus.

== Hormonien kuljetus ==
Hormonit siirretään pääosin verenkierron avulla ja niillä on usein jokin kuljettaja:
* vesiliuoiset peptidihormonit ja katekoliamiinit ovat yleensä vapaina
* kasvuhormonilla ja kasvutekijöillä on oma kuljetusproteiini
* steroidit ja kilpihaushormonit ovat 10 prosentissa vapaina ja lopuilla 90 prosentilla on kuljetusproteiini

Yleisimmät kuljetusproteiinit ovat [[albumiini]] ja [[globuliinit]]. Kuljettajaan sitoutuneilla hormoneilla on pidempi vaikutusaika kuin vapailla, useista tunneista vuorokausiin.

== Hormonien toiminnasta ==
Se, missä ja miten hormoni vaikuttaa, riippuu hormonista. Osa vaikuttaa koko elimistössä, kun taasen osa ovat erittäin kudosspesifisiä. Samaten toimintanopeus vaihtelee suurestin. Adrenaliini eritetään käytännössä välittömästi siitä, kun on tullut komento ja siitä muutaman sekunnin kuluttua vaikutus on suurin mahdollinen. Sen sijaan tyroksiinilla tai kasvuhormonilla saattaa kestä kuukausia maksimivaikutuksiin. Lisäksi samalla hormonilla voi vaikutus muuttua sen mukaan onko sitä tullut reseptoreille tasaisesti vai ryöpsähdellen, pulssimaisesti.

Ensin hormoni vapautuu kuljettajaproteiinista ja aktivoituu. Sen jälkeen se kiinnittyy kohteen reseptoreihin. Siitä käynnistyy reaktiosarja, jossa aina seuraava vaihe on vahvempi kuin edellinen. Silloin voidaan saada pienemmällä hormonimäärällä suurempi vaikutus.

Jokaiselle hormonille on oma reseptorinsa. Silti samaan reseptoriin voi sitoutua joku toinenkin hormoni, jos sillä on samankaltainen rakenne. Toiminta on kuitenkin aina jossain määrin erilainen. IGF-tekijät (insuliinin kaltainen kasvutekijä) pystyy sitoutumaan insuliinin reseptoriin ja päinvastoin, mutta vaikutuksen suuruus ovat erilaiset.

Hormonin vaikutus on välillä myös kudoskohtainen. Esimerkiksi adrenaliini tekee eri asioita riippun mihin se kiinnittyy:
* sydämessä kiihdyttää sykettä
* maksassa lisää [[glykogenolyysi]]ä
* rasvakudoksessa lisääntyy [[lipolyysi]]

== Umpieritysjärjestelmän hormonit ==
'''Uroksilla ja nartuilla'''

=== Hypotalamus ===
• Tyrotropiinia vapauttava hormoni (TRH)
• Gonadotropiinia vapauttava hormoni (GnRH)
• Kasvuhormonia vapauttava hormoni (GHRH)
• Kortikotropiinia vapauttava hormoni (CRH)
• Somatostatiini (SS tai GHIH tai GIH)

=== Aivolisäke ===
Aivolisäkkeen etulohko (adenohypofyysi)
• [[Kasvuhormoni]] (GH)
• [[Prolaktiini]] (PRL)
• [[kortikotropiini|Adrenokortikotrooppinen hormoni]] (ACTH, kortikotropiini)
• [[TSH|Kilpirauhasta stimuloiva hormoni]] (TSH, tyrotropiini)
• follikkelia stimuloiva hormoni (FSH, kuuluu gonadotropiineihin)
• [[Luteinisoiva hormoni]] (LH, kuuluu gonadotropiineihin)

Aivolisäkkeen takalohko (neurohypofyysi)
• [[Oksitosiini]]
• [[Antidiureettinen hormoni]] (ADH, myös arginiini-vasopressiini AVP)

=== Käpyrauhanen ===
• [[Melatoniini]]

=== Kilpirauhanen ===
• [[Trijodityroniini]] (T3), kilpirauhashormonin aktiivinen muoto
• [[Tyroksiini]] (T4) eli tetrajodityroniini, kilpirauhashormonin passiivinen muoto
• [[Kalsitoniini]]

=== Lisäkilpirauhanen ===
• [[Lisäkilpirauhashormoni]] (PTH)
• [[Testosteroni]]
• [[Estrogeeni]] (estradioli)

=== Sydän ===
• Natriureettinen peptidi (ANP)

=== Maha ja suolisto ===
• [[Kolekystokiniini]] (CCK)
• [[Gastriini]]
• [[Greliini]]
• Neuropeptidi Y (NPY)
• [[Sekretiini]]
• [[Somatostatiini]]

=== Maksa ===
• [[IGF|Insuliininkaltainen kasvutekijä]] (IGF)
• Angiotensinogeeni
• Trombopoietiini
• [[Testosteroni]]
• [[Estrogeeni]] (estradioli)

=== Langerhansin saarekkeet haimassa ===
• [[Insuliini]]
• [[Glukagoni]]
• [[Somatostatiini]]

=== Adrenaalirauhaset ===
Lisämunuaisen kuorikerros
* [[Glukokortikoidit]]
** [[Kortisoli]]
* [[Mineralokortikoidit]]
* [[Aldosteroni]]

=== Lisämunuaisen ydin ===
* [[Adrenaliini]]
* [[Noradrenaliini]]

=== Munuainen ===
• Reniini
• [[Erytropoietiini]] (EPO)
• [[D-vitamiini|kalsitrioli]] (D3-vitamiinin aktiivinen muoto)

=== Rasvakudos ===
• [[Leptiini]]
• [[Estrogeeni]] (enimmäkseen estroni)

== Uroksilla ==
=== Kivekset ===
• [[Androgeenit]] (enimmäkseen [[testosteroni]])
• [[Estrogeeni]] (estradioli)

== Nartuilla ==
=== Munarakkula ===
• [[Estrogeenit]] (enimmäkseen estradioli)
• [[Testosteroni]]

=== Keltarauhanen ===
• [[Progesteroni]]
• [[Estrogeenit]] (enimmäkseen estradioli)

=== Istukka === 
(tiineyden aikana)
• [[Progesteroni]]
• [[Estrogeenit]] (enimmäkseen estrioli)
• Istukkahormoni (hCG)
• Istukan laktogeeni (HPL)

== Viitteet ==


[[Luokka:Hormonit]]

