## Muokkaukseen ##
**Lähteet aminoissa**

Glukagoni (molekyylipainoltaan 3485 Da) on peptidihormoni, jota tuotetaan haiman αsoluissa. Glukagoni on glykogenolyyttinen (maksa), glukoneogeeninen, lipolyyttinen,
ketogeeninen ja aineenvaihduntaa kiihdyttävä hormoni. Lihasten glykogenolyysiä glukagoni ei kuitenkaan lisää. (Ganong 2001, 338.) Glukagonin vaikutus lisääntyneeseen
glukoneogeneesiin välittyy lisääntyneen maksan aminohappojen oton kautta kehon
proteolyysin pysyessä ennallaan (Calbet & MacLean 2002). Glukagonin eritystä lisäävät mm: hypoglykemia, sympaattisen hermotuksen lisääntyminen haimaan (esimerkiksi
liikunta ja stressi), vagaali stimulaatio, ruuansulatuskanavan hormonit, kortisoli ja aminohapot. Glukagonin eritystä inhiboi mm. glukoosi, vapaat rasvahapot, ketoaineet, insuliini ja somatostatiini. Proteiinipitoisen ravinnon yhteydessä glukagonin lisääntyneellä
erittymisellä on tärkeä rooli, koska samaan aikaan insuliinin eritys lisääntyy ja glukagonin lisääntynyt eritys ehkäisee hypoglykemiaa. Koska insuliinilla ja glukagonilla on
pitkälti vastakkaiset vaikutukset, niin on hyvä yleensä puhua insuliini/glukagoni -suhteesta puhtaasti yksittäisten hormonien sijaan. Kun energiaa tarvitaan, esimerkiksi
paastossa, niin insuliini/glukagoni -suhde on alhainen. Tällöin energiaa mobilisoidaan
varastoista käyttöön. Vastaavasti, kun tarve energian mobilisointiin on alhainen, niin
em. suhde on korkea suosien glykogeenin, proteiinin ja rasvan varastoimista. (Ganong
2001, 338.) 
