## Muokkaukseen ##
**Lähteet aminoissa**

Eritys
Kasvuhormonia (GH) eritetään aivolisäkkeen etuosasta. Kasvuhormoni erittyy useassa
muodossa, joista yleisin veressä (noin 75 %) on 191 aminohapon polypeptidi, molekyylipainoltaan 22 kDa. GH:n toiseksi yleisin muoto veressä on 20 kDa GH (10 %),
jonka tiedetään myös olevan biologisesti aktiivinen. Muita GH:n muotoja on myös,
mutta niiden vaikutuksista on vähemmän tietoa. Yleensä tutkimukset ovatkin kohdistu-
neet lähinnä 22 kDa muotoon, joka havaitaan immunoreaktiivisilla menetelmillä, joilla
tosin havaitaan myös osa 20 kDa:n muodosta (Ganong 2001, 386; Kraemer & Mazzetti
2003.)
GH erittyy sykäyksittäin ja sen pitoisuudet veressä ovat normaalisti aikuisilla 1,6-3
ng/ml plasmassa (kuvio 5) (Guyton & Hall 2000, 851). GH:n sykäyksittäinen eritys
verrattuna jatkuvaan eritykseen näyttää olevan tärkeää anabolian kannalta (Godfrey ym.
2003). Naisilla GH:n pitoisuudet ovat usein korkeammat kuin miehillä (Kraemer ym.
1991). Päivittäinen GH:n eritys on aikuisilla 0,2-1,0 mg vuorokaudessa, veren puoliintumisajan ollessa vain 6-20 minuuttia. GH on sitoutunut kuljettajaproteiiniin plasmassa.
(Ganong 2000, 391-392.)

GH:n eritykseen vaikuttavia tekijöitä. 
Esimerkiksi veren glukoosikynnys, jolla GH:n eritys lisääntyy näyttää olevan 70-79 mg/dl (3,9-4,4 mmol/l)
(Davis ym. 2000). Joidenkin aminohappojen, kuten arginiinin stimuloiva vaikutus kasvuhormonin eritykseen näyttää olevan vain paastossa, jolloin veren glukoositaso on
alhainen ja toisaalta, kun proteiinin saanti on vähäisempää kuin voimaurheilijoilla
yleensä (1,1 g/kg) (Suminski ym. 1997) eikä niinkään silloin, kun proteiinin saanti on
melko suurta (> 2 g/kg) ja/tai kun edeltävästä ravinnosta on vain vähän aikaa ja/tai kun
verensokeri ei ole alhaalla kuten esimerkiksi paastotilassa (Fogelholm ym. 1993). 

Kasvuhormonin eritykseen/vapautukseen vaikuttavia tekijöitä (Koutkia ym.
2004; Godfrey ym. 2003; Borer 2003, 91-126; Ganong 2001, 392; Guyton & Hall 2000, 852;
Sane 2000; Viru & Viru 2001, 96; Blackard ym. 1971):

Lisää kasvuhormonin eritystä
Metabolinen
 Hypoglykemia
 Vapaat rasvahapot ↓
 Paasto ja kehon rasvamäärä ↓
 Liikunta
 Veren joidenkin aminohappojen ↑
 Laktaatti ↑ ja pH ↓
 Typpioksidi (NO) ↑
 Ghreliini ↑
Neurogeeninen
 Psyykkinen ja fyysinen stressi
 Jännitystila
 Syvä uni (mm. kolinerginen vaikutus)
 α-adrenerginen stimulaatio
 L-Dopa ja α-adrenergiset agonistit ↑
 Dopamiinireseptoriagonistit ↑
 Asetyylikoliiniagonistit
 Liikunta
Hormonaalinen
 Glukagoni ↑
 ADH ↑
 IGF-I ↓
 GHRH (GH:n vapauttajahormoni) ↑
 Estrogeenit ja androgeenit ↑
 Kilpirauhashormonit ↑
 Endogeeniset opiaatit
 Muut
 Hypoksia
 Hypertermia
 Psykologinen stressi
 Fyysinen vaurio
 
Vähentää kasvuhormonin eritystä
Metabolinen
 Hyperglykemia
 Vapaat rasvahapot ↑
 Suuri proteiinin ja hiilihydraattien saanti
 Lihavuus
 pH ↑
 Ghreliini ↓
Neurogeeninen
 REM-uni
 β-adrenerginen stimulaatio
 Asetyylikoliiniantagonistit
Hormonaalinen
 IGF-I ↑
 Kasvuhormoni ↑
 Hypotyreoosi
 Somatostatiini (GH:n estäjähormoni)
 Kortisoli ↑
 Medroksyprogesteroni ↑
 
7Vaikutukset
GH:n suorat vaikutukset välittyvät kasvuhormonireseptorin kautta. GH-reseptorin aktivaatio johtaa sen dimerisoitumiseen solukalvolla ja vuorovaikutukseen tyrosiinikinaasin
(JAK2) kanssa (ks. kuvio 3). Mahdollisia GH:n solunsisäisiä signaalireittejä on useita.
(Ganong 2001, 386-387.) Ei tiedetä aktivoituvatko nämä reitit kaikki aina kerralla vai
erilailla eri kudoksissa tai eri GH:n muotojen vaikutuksesta (Kraemer & Mazzetti
2003). Joka tapauksessa kullakin signaalireitillä useiden välivaiheiden jälkeen vaikutetaan kohdegeenin transkriptioon (Ganong 2001, 390; Sane 2000, 56). 
GH edistää kasvua eri kudoksissa kuten lihaksissa, luissa ja rustoissa erityisesti kasvuiässä ja GH:n puutosta kärsivillä (Ganong 2001, 387). GH lisää insuliininkaltaisten
kasvutekijöiden (IGF) erittymistä maksasta ja muista kudoksista (Nørrelund ym. 2001;
Yarasheski ym. 1992). Tämän hetken tietämyksen mukaan suurin osa GH:n vaikutuksista kasvuun välittyvät lähinnä IGF-I:n välityksellä (Godfrey ym. 2003; Guyton & Hall
2000, 849-851). Eksogeenisesti annettu GH lisää akuutisti luurankolihasten proteiinisynteesiä, joidenkin aminohappojen kuten leusiinin ja fenyylialaniinin kuljetusta lihaksiin (Biolo ym. 2000; Fryburg ym. 1991), joidenkin aminohappojen imeytymistä ohutsuolen luumenista vereen (Inoue ym. 1994), vähentää glutamiinin kuljetusta lihaksiin ja
haaraketjuisten aminohappojen hajotusta ja glutamiinin synteesiä sekä kaikkien aminohappojen keskiarvoista vapautusta lihaksista (Biolo ym. 2000). Vastaavasti luurankolihasten proteiinien hajotus pysyy ennallaan (Biolo ym. 2000; Fryburg ym. 1991), tai
vähenee, jos kyseessä on pitkä paastotila (Nørrelund ym. 2001). Yksi välittävä tekijä
saattaa olla myostatiinin inhibointi (Liu ym. 2003). Kuitenkin vaikka tutkimusnäyttöä
onkin mm. GH:n puutosta kärsivillä (Cuneo ym. 1991), niin GH:n saannin vaikutukset
terveiden aikuisten lihasten kasvuun näyttävät olevan vähäisiä (Yarasheski ym. 1992).
GH lisää veren glukoosipitoisuutta (Nørrelund ym. 2001; Yarasheski ym. 1992) lisäämällä maksan glukoosin tuottoa ja vähentämällä kudosten glukoosin sisäänottoa ja
käyttöä soluissa. GH saattaa vähentää myös kudosten insuliinin sitomista vähentämällä
insuliinireseptorien määrää. (Ganong 2001, 341.) Hyperglykemian kautta GH lisää veren insuliinin pitoisuuksia (Nørrelund ym. 2001; Yarasheski ym. 1992). GH lisää myös
haiman herkkyyttä insuliinin eritystimulukseen, kuten arginiiniin ja glukoosiin (Ganong
2001, 388). GH lisää veren vapaiden rasvahappojen määrää, lipolyysiä ja rasvojen hapetusta (Djurhuus ym. 2004; Nørrelund ym. 2001; Møller ym. 1990). GH vaikuttaa
myös positiivisesti mineraali- (Godfrey ym. 2003) ja nestetasapainoon kehossa (Borer
2003, 92). 
