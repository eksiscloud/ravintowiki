## Muokkaukseen ##
**Lähteet aminoissa**

Insuliininkaltaisia kasvutekijöitä eritetään maksassa ja muissa kudoksissa. Niistä tunnetuin on IGF-I, toiselta nimeltään somatomediini-C. Veressä kiertää IGF-I:n lisäksi
myös IGF-II. (Thissen ym. 1994.) Lihassolut tuottavat kahta IGF:ää: IGF-1Ea:ta ja
MGF:ää. IGF-1Ea on samankaltainen maksassa tuotetun, endokriinisesti vaikuttavan
IGF-1:n kanssa. MGF on spesifisesti, lihassolujen mekaanisen ärsytyksen seurauksena 
ilmentyvä muoto. (Yang ym. 1996; Mckoy ym. 1999.) IGF-1Ea kulkeutuu myös verenkiertoon ja tämä saattaa olla yhtenä syynä maksan erityksen lisäksi veren IGF-I:n pitoisuuksien nousuun, joita joskus on havaittu esimerkiksi voimaharjoituksen yhteydessä.
(Goldspink & Harridge 2003, 239-240). MGF on yhteydessä satelliittisolujen aktivoitumiseen ja jakautumiseen, mikä on edellytys lihasten kasvulle (Adams & McCue
1998). IGF-I:n tiedetään vähentävän proteiinien hajotusta ja lisäävän proteiinisynteesiä
lihaksissa (Kraemer & Mazzetti 2003; Viru & Viru 2001). Uskotaan, että ainakin osa
kasvuhormonin vaikutuksista kasvuun välittyvät insuliininkaltaisten kasvutekijöiden
kautta (Ganong 2001, 390). 



Monet GH:n toiminnot välittyvät insuliinin kaltaisten kasvutekijöiden kautta. Useimmissa tutkimuksissa veren IGF-I on pysynyt ennallaan (Nindl ym. 2001b; Bamman ym.
2001; Kraemer ym. 1998b; Chandler ym. 1994) ja joissain noussut voimaharjoituksen
aikana ja jälkeen (Kraemer ym. 1991; Kraemer 1990). Yksi selitys sille että IGF-I nousua ei ole havaittu on mahdollisesti, että GH:n stimuloima IGF-I:n lisäys veressä ilmenee vasta useiden tuntien kuluttua (Kraemer ym. 1998b; Chandler ym. 1994). Toisaalta
voimaharjoitus näyttää vaikuttavan IGF-I:n sijaan sen sitojaproteiineihin ja sitä kautta 
biologiseen aktiivisuuteen (Nindl ym. 2001b) sekä lihasten IGF-I:n muotojen transkriptioon (Bamman ym. 2001).
Voimaharjoituksen aikana insuliinin pitoisuus veressä yleensä laskee (Thyfault ym.
2004; Kraemer ym. 1998b) tai pysyy muuttumattomana (Chandler ym. 1994; Fahey ym.
1993). Mahdollinen insuliinin lasku johtuu sympaattisen aktiivisuuden lisääntymisestä
(Pullinen ym. 1998), mikä vaikuttaa α2-adrenoreseptoreihin haimassa ja sitä kautta inhiboi insuliinin eritystä (Borer 2003, 100). Insuliinin pitoisuuksien pysyminen ennallaan
tai lasku on siinä mielessä hyvä asia, että insuliini häiritsee energiasubstraattien mobilisointia harjoituksen aikana (Viru & Viru 2001, 53). Kovan intensiteetin harjoituksen
jälkeen adrenergisen aktiivisuuden nopeasti vähentyessä plasman insuliinin pitoisuudessa voidaan joskus havaita nousupiikki (Tipton ym. 2001; Chandler ym. 1994;
Hodgetts ym. 1991).
Voimaharjoituksen yhteydessä myös monen muun veren hormonin pitoisuuksissa on
havaittu nousua. Näistä esimerkkinä adrenaliini, noradrenaliini ja dopamiini (Kraemer
ym. 1999; Pullinen ym. 1998), β-endorfiini (Kraemer ym. 1993), prolaktiini (Kraemer
ym. 1998b), reniini, aldosteroni, eteispeptidi ja angiotensiini II (Kraemer ym. 1999).
Sen sijaan glukagonin pitoisuuksissa ei ole havaittua merkittävää nousua voimaharjoituksen aikana (Fahey ym. 1993). 
