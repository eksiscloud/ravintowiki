

Maito sisältää kahdenlaista proteiinia; kaseiinia 80 % ja heraa 20 %. (Hoffman & Falvo
2004). Heraproteiinista puhuttaessa tarkoitetaan itse asiassa monia eri proteiineja, sillä
heraproteiini on sekoitus useista proteiineista ja peptideistä, kuten α-laktalbumiini, βlaktoglobuliini, immunoglobuliinit, lysotsyymi, laktoferriini, laktoferrisiini ja glykomakropeptidit (Ha & Zemel 2003). Hera on ominaisuuksiensa perusteella nimitetty ”nopeaksi” proteiiniksi, koska se imeytyy nopeammin kuin monet muut proteiinit. (Hoffman
& Falvo 2004, Morifuji ym. 2010) 

Viime vuosina proteiinien laadun merkitystä on tutkittu laajasti. Heraproteiini sisältää
erityisen runsaasti haaraketjuisia ja muita välttämättömiä aminohappoja (taulukko 2) ja
siksi sitä pidetään yleisesti jopa parhaimpana proteiinilähteenä. (Ha & Zemel 2003).
Esimerkiksi kaseiinin tai soijaan verrattuna herassa on enemmän leusiinia, jonka on
osoitettu olevan tärkein yksittäinen aminohappo proteiinisynteesin aktivoinnissa. (Glynn
ym. 2010)
TAULUKKO 2. Eri proteiinivalmisteiden välttämättömien aminohappojen pitoisuuksia, Total
BCAAs = haaraketjuiset aminohapot, Total EAAs = välttämättömät aminohapot (Bucci & Unlu
2000)

Suurimman ja nopeimman vasteen plasman aminohappopitoisuudessa ja plasman haaraketjuisten aminohappojen pitoisuudessa saivat aikaan heraproteiinihydrolysaatit ja kokonaiset heraproteiinit. (Morifuji ym 2010).

Tang ym. 2008 osoitti, että hera on tehokkaampi proteiini kuin soija tai kaseiini lihaksen
proteiinisynteesiin kasvattajana niin levossa kuin voimakuormituksen jälkeen vähintään
kolme tuntia proteiinin nauttimisen jälkeen. Myös pidempiaikaiset tutkimukset ovat
osoittaneet heran olevan tehokkaampi lihaksen proteiinisynteesin kasvattaja ja sitä kautta
suuremman lihaksen hypertrofian stimuloija kuin soija tai kaseiini. Toisaalta on myös
tutkimuksia, joissa proteiinin laadulla ei ollut vaikutusta tuloksiin. (Hulmi 2010) 
