{{tynkä|syy=juttua laajennetaan}}

BCAA:t eli haaraketjuiset aminohapot ovat välttämättömät aminohapot [[leusiini]], [[isoleusiini]] ja [[valiini]]. Ryhmänä ne edustavat suurinta osuutta aminohapoista, kun lasketaan saanti ravinnosta. Niitä saadaan yli 20 % kaikista [[Aminohapot|aminohapoista]]. 

== BCAA:t energia-aineenvaihdunnassa ==

Haaraketjuiset aminohapot ovat siitä mielenkiintoisia [[Aminohapot|aminohappoja]], että niillä on rooli [[Energia|energian]] tuotannossa. Leusiini, ja jossain määrin isoleusiinikin, voidaan muuttaa [[asetyylikoentsyymi-A]]:ksi, joka taasen pystytään hapettamaan energiaksi suoraan lihassoluissa. Leusiinin hapettaminen lisääntyy varsinkin rasituksessa<ref>Rennie MJ, Tipton KD (2000). Protein and amino acid metabolism during and after Exercise and the effects of nutrition. Annu Rev. Nutr, 20, 457-483.</ref>

BCAA:t kykenevät myös luovuttamaan aminoryhmänsä, ja niistä saadaan [[Palorypälehappo|pyruvaatin]] kautta [[Alaniini|alaniinia]] sekä [[Glutamiini|glutamiinia]], jotka myöskin osallistuvat elimistössä [[Glukoosi|glukoosin]] tuottoon ja sitä kautta muuttuvat energiaksi. 

Kun BCAA:t pilkotaan, niin samalla saadaan välituotteita [[Sitruunahappokierto|sitruunahappokierron]] kautta lihaksiin Ylipäätään uskotaan, että haaraketjuiset aminohapot eivät suoraan paranna suorituskykyä, vaan niiden teho perustuu treenin aikana lihasten katabolian vähentämiseen.

Molempien toimintojen kautta turvataan osaltaan lihasten energian saantia, kun glykogeenivarastot vähenevät

Haaraketjuisten aminohappojen saannilla voi olla myös suojaava vaikutus lihaksen glykogeenin kannalta, kun lihaksen glykogeenivarastot ovat vähentyneet<ref>Mero A (1999) Leucine supplementation and intensive training. Sports Med 27:347-358.</ref>.

== Haaraketjuisten aminohappojen hormonivaikutukset ==
Haaraketjuisten aminohappojen saanti, käytännössä lisäravinteena nauttiminen rasituksessa, vähentää [[tryptofaani]]n pääsyä aivoihin. Silloin [[serotoniini]]n tuotanto alenee ja väsymisen tunne pitäisi lieventyä myös<ref>Newsholme, E.A., Blomstrand, E., McAndrew, N. & Parry-Billings, M. 1992. Biochemical causes of fatigue and overtraining. Teoksessa Shephard, R.J., & Åstrand, P.O. (toim.) Endurance in Sport. Oxford. Blackwell Science Ltd, 351- 364.</ref>. Mutta BCAA:t nostavat myös [[ammoniakki|ammoniakin]] määrää, joka taasen lisää väsymyksen tunnetta. Yleinen käsitys on, että BCAA:t eivät lisää sinällään suorituskykyä treenissä, vaan merkitys tulee [[proteiinisynteesi]]stä ja palautumisen tehostumisesta. Rasitusta ennen nautittu BCAA-lisä vähentää rasituksen aikana tapahtuvaa lihasten proteiinien hajoitusta<ref>Miller, S.L., Maresh, C.M., Armstrong, L.E., Ebbeling, C.B., Lennon, S., Rodriguez, N.R. 2002. Metabolic response to provision of mixed protein-carbohydrate supplementation during endurance exercise. Inernational Journal of Sports Nutrition & Exercise Metabolism 12, 4, 384-97.</ref>.

Kun juotiin 90 minuuttia ennen tunnin juoksusuoritusta [[Proteiinit|proteiinia]] sekä [[Hiilihydraatit|hiilihydraattia]], ja proteeinina oli joko [[maito]] tai isokalorinen (kalorimäärää ei nostettu tai laskettu) BCAA:n ja maitoproteiinien yhdistelmä, niin BCAA nosti [[kasvuhormoni]]n määrää vähemmän kuin maito<ref>Carli G, Bonifazi M, Lodi L, Lupo C, Martelli G, and Viti A (1992). Changes in exercise-induced hormone response to branched chain amino acid administration. Eur J Appl Physiol, 64, 272-277.</ref>. Tuo saattaa selittyä selittyä serotoniinin vähentämisellä, koska serotoniini stimuloi kasvuhormonin eritystä<ref>Chromiak, J.A. & Antonio, J. 2002. Use of amino acids as growth hormone-releasing agents by athletes. Nutrition 18, 657-661.</ref>.

Rasitus laskee hetkellisesti [[testosteroni]]a, mutta BCAA:lla treenin jälkeen testosteroni nousi ja maidolla ei.

BCAA nosti 90 minuutin jälkeen [[insuliini]]n määrää lepoarvosta, mutta maito ei. [[Leusiini]] ja [[isoleusiini]] stimuloivat insuliinia<ref>Bolea, S., Pertusa, J.A., Martin, F., Sanchez-Andres, J.V. & Soria, B. 1997. Regulation of pancreatic beta-cell electrical activity and insulin release by physiological amino acid concentrations. Pflügers Arch 433, 6, 699-704.</ref> kun taasen maitoproteiinit sinällään vaikuttavat insuliiniin vain vähän<ref>Dangin, M., Guillet, C., Garcia-Rodenas, C., Gachon, P., Bouteloup-Demange, C., Reiffers-Magnani, K., Fauquant, J., Ballèvre, O. & Beaufrère. 2003. The rate of protein digestion affects protein gain differently during aging in humans. Journal of Physiology 549, 2, 635-644</ref>.

Haaraketjuiset aminohapot saattavat tukea myös laihdutusta vähentämällä viskeraalisen rasvan määrää<ref>Mourier, A., Bigard, A.X., de Kerviler, E., Roger, B., Legrand, H. & Guezennec, C.Y. 1997. Combined effects of caloric restriction and branched-chain amino acid supplementation on body composition and exercise performance in elite wrestlers. International Journal of Sports Medicine 18, 47-55.</ref>. Tosin pelkkä aminohappojen nauttiminen ei auta, vaan se on yhdistettävä kalorien vähyyteen ja treenaamiseen.

== Viitteet ==


[[Luokka:Aminohapot]]
