Tutkimustulokset eri proteiinien vaikutuksista kehon koostumukseen ovat ristiriitaisia.
Landsin ym. (1999) tutkimuksessa herapohjaisen valmisteen nauttiminen (20 g/päivä)
kolmen kuukauden ajan vähensi kehon rasvamäärää verrattuna kaseiiniryhmään.
Bouthegourdin ym. (2002) tutkimuksessa rotat nauttivat viiden viikon ajan erilaista ravintoa ennen kestävyystyyppisiä harjoituksia, joita oli viisi viikossa. Harjoittelujakson
jälkeen heraproteiiniryhmän rasvaton massa ja vastus lateraliksen koko olivat suurempia
ja rasvamäärä pienempi verrattuna maitoproteiiniryhmään. Tutkijat päättelivät suuremman lihasten kasvun johtuvan heraproteiiniryhmän paremmasta aminohappojen saatavuudesta lihaksille proteiinisynteesiä varten. Molemmissa tilanteissa hiilihydraattien ja
muiden ravintoaineiden määrät olivat samoja. Paastonneiden rottien paino ja rasvaton
kehonpaino olivat harjoittelujakson jälkeen molempia proteiiniryhmiä selvästi alhaisempia. Rasvan määrä oli kuitenkin sama heraryhmällä ja paastoryhmällä. Demlingin ja
DeSantin (2000) tutkimuksessa koehenkilöt nauttivat 12 viikon painonpudotuksen ja
voimaharjoittelujakson yhteydessä hypokalorisen ravinnon lisäksi herahydrolysaattia,
kaseiinihydrolysaattia tai plaseboa. Merkittävin tulos oli, että voiman ja rasvattoman
kehonpainon lisääntymiset olivat merkitsevästi suurempia kaseiiniryhmässä heraryhmään verrattuna. Tässä tutkimuksessa kuitenkin kaseiinivalmiste ei ollut puhtaasti kaseiinia vaan kaupallinen tuote, jossa oli paljon muitakin proteiineja ja ravinteita, joten
tuloksen tulkitseminen on vaikeaa. 

Lands, L.C., Grey, V.L. & Smountas, A.A. 1999. Effect of supplementation with a cysteine donor on muscular performance. Journal of Applied Physiology 87, 1381-
1385

Demling, R.H. & DeSanti, L. 2000. Effect of a hypocaloric diet, increased protein intake and resistance training on lean mass gains and fat mass loss in overweight
police officers. Annals of Nutrition & Metabolism 44, 21-29. 
