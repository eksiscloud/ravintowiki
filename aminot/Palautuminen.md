## Käännettäväksi ##

Recovery period means the alteration from high to low energy demands
compared with exercise. In addition, it means also the normalization of
function and homeostatic equilibrium, restoration of energy reserves,
elimination of accumulated metabolic intermediates and replenishment of
water and ionic composition of the body. The actualisation of these functions
occurs within minutes or in special cases within hours (Viru 1996).

After endurance exercise the adaptive protein
synthesis occurs mainly in the mitocondrial proteins of oxidative or oxidativeglycolytic muscles, whereas after exercises for improved strength, the adaptive
synthesis occurs in regard to the myofibril proteins of glycolytic fibres (Di
Pasquale 1997). The studies with the modification of arterio-venous model and
muscle biopsy showed the increase of leg protein breakdown of 50% (Biolo et
al. 1995b), whereas the whole body protein breakdown increased only slightly
simultaneously following an intense resistance exercise bout. The muscle
protein synthesis was also increased (Biolo et al. 1995b). Post-exercise protein 
breakdown has not been measured in contracting muscle following endurance
exercise in humans, but protein synthesis has been shown to increase 4-hour
post-exercise following long-term exercise (Carraro et al. 1990b). Literature still
lacks the exact timetable for the changes in these parameters.

## Muokattavaksi ##

Hiilihydraattien vaikutukset lihasten kasvuun voimaharjoituksen jälkeen välittyvät lähinnä hormonien, kuten insuliinin kautta (Tipton & Wolfe 2004). Hiilihydraattien nauttiminen aminohappojen kanssa näyttää parantavan lihasten proteiinitasapainoa voimaharjoituksen jälkeen selvästi verrattuna pelkkiin aminohappoihin (Miller ym. (2003). Jo
1960-luvulla tehtyjen tutkimusten perusteella on tiedetty, että vajaat lihasten glykogeenivarastot rajoittavat suorituskykyä, kun suorituksen kesto on melko pitkä (noin tunti
tai enemmän) (Bergström ym. 1967). Tästä syystä myös harjoituksen aikana vähentyneet lihasten glykogeenivarastot yleensä halutaan palauttaa harjoituksen jälkeen mahdollisimman nopeasti harjoitusta edeltävään tilaan, jolloin ainakin teoreettisesti suorituskyvyn palautuminen nopeutuu (Ivy ym. 2002) ja toisaalta tehokkaan toisen harjoituksen suorittaminen pian edellisen jälkeen mahdollistuu (Jentjens ym. 2001). Glykogeenin
varastoituminen harjoituksen jälkeen nopeutuu hiilihydraatti-proteiiniyhdistelmällä
pelkkään hiilihydraattiin verrattuna jos hiilihydraatin määrä ei ole kovin suuri (Ivy ym.
2002; Zawadzki ym. 1992). Jos hiilihydraatin määrä on suuri, kuten 1,2 g/kg kehonpaino tunnissa, niin proteiinin lisääminen ei näytä enää tehostavan lihasglykogeenin
synteesiä (Jentjens ym. 2001; van Loon ym. 2000c). Proteiinit yhdessä hiilihydraattien
kanssa nostavat veren insuliinitason korkeammalle kuin pelkkä hiilihydraatti (Jentjens
ym. 2001; van Loon ym. 2000a; van Loon ym. 2000b). Näyttää kuitenkin siltä, että
insuliinipitoisuus ei yleensä ole rajoittava tekijä lihasglykogeenin synteesissä harjoituksen jälkeen silloin kun nautitun hiilihydraatin määrä on suuri (Ivy ym. 2002; Jentjens
ym. 2001). Mahdollisia mekanismeja, joilla proteiini lisää lihasglykogeenin synteesiä
ovat mm. lisääntynyt glukoosin kuljetus lihaksiin, glukoosin hapetuksen vähentyminen 
ja/tai tehokkaampi laktaatin käyttö glykogeenin synteesiin (Ivy ym. 2002). Pelkkä proteiinien nauttiminen ei kuitenkaan ole tehokasta lihasglykogeenin synteesin kannalta
(Zawadzki ym. 1992); jos hiilihydraatteja ei ole tarjolla, glykogeenin varastoituminen
hidastuu ja heikentyy (Ivy ym. 1988a). Lihasglykogeenin resynteesi harjoituksen jälkeen on nopeampaa, kun hiilihydraatteja nautitaan heti harjoituksen jälkeen verrattuna
kaksi tuntia myöhemmin (Ivy ym. 1988b). Erityisen tärkeä hetki hiilihydraattien ja proteiinien yhdessä nauttimiselle lihasglykogeenin kannalta näyttää olevan 40 minuutin
sisällä harjoituksen jälkeen, jolloin vallitsee lihasglykogeenin nopea synteesivaihe, joka
on riippumaton insuliinin läsnäolosta (Ivy ym. 2002). Lihasglykogeenin palautumisen
kannalta korkean glykeemisen indeksin (GI) hiilihydraatit aiheuttavat nopeamman lihasglykogeenin palautumisen harjoituksen jälkeen (Bowtell ym. 2000; Burke ym.
1993). Toisaalta alhaisen GI:n fruktoosi on glukoosiin verrattuna tehokkaampi maksan
glykogeenivarastojen palauttaja (Nilsson & Hultman 1974). Kovan intensiteetin harjoituksen jälkeen prioriteettina on kuitenkin yleensä lihasten, eikä niinkään maksan glykogeenin palauttaminen (Bowtell ym. 2000). Harjoituksen jälkeen myös proteiinimetabolia on erittäin tärkeä ja voimaharjoituksen suhteen jopa tärkeämpi asia kuin lihasglykogeenin palautuminen. Tästä syystä pelkät hiilihydraatit eivät riitä harjoituksen jälkeen
(Børsheim ym. 2004a). Hiilihydraatit lisäksi hidastavat aminohappojen pääsyä verenkiertoon (Dangin ym. 2003). Toisaalta hiilihydraatit proteiinin lisänä parantavat lihasten
proteiinimetaboliaa (Miller ym. 2003). 


Lisääntyneen lihasmassan lisäksi rotilla on havaittu, että välittömästi harjoituksen jälkeen nautittu ateria lisää lihasmassaa ja vähentää rasvan kertymistä rasvakudokseen
verrattuna saman aterian nauttimiseen kolme tuntia myöhemmin (Suzuki ym. 1999).
Yksi mekanismi tälle näytti olevan saatu tulos lihaksen suuremmasta lipoproteiinilipaasin (LPL) aktiivisuudesta, kun ravinto nautittiin heti harjoituksen jälkeen. Tämä oletettavasti siirtää energia-aineenvaihdunnan suhdetta lihaksille positiiviseksi ja rasvakudokselle negatiiviseksi. Heti liikunnan jälkeen, mutta ei enää 24 tuntia myöhemmin on havaittu joissain lihaksissa LPL:n aktiivisuuden nousu ja vastaavasti rasvakudoksen LPL:n
lasku (Ladu ym. 1991b). Lihasten ravinnon aminohappojen ja glukoosin otto on suurempaa heti harjoituksen jälkeen verrattuna kolme tuntia myöhemmin (Levenhagen ym.
2001). Syynä tähän harjoituksen jälkeen tehokkaampaan ravinteiden kulkeutumiseen on
toisaalta verenkierron lisääntyminen lihaksissa (Tipton ym. 2001; Biolo ym. 1997) ja
insuliiniherkkyyden lisääntyminen ja myös insuliinista riippumaton GLUT4 glukoosinkuljetusproteiinien lisääntynyt siirtyminen lihaskalvoille (Kennedy ym. 1999). Lihaksille tuleekin lievä insuliiniresistenssi noin kaksi tuntia harjoituksen jälkeen jos ravintoa
ei saada, jonka jälkeen insuliiniherkkyys taas lisääntyy jopa suuremmaksi kuin ennen
harjoitusta kuuden tunnin sisällä harjoituksen jälkeen (Ivy & Portman 2004, 82-83).
Tilanne voi olla hieman erilainen lihasvaurioita aiheuttavan harjoituksen jälkeen, jolloin
lihaksissa on havaittu väliaikainen insuliiniresistenssi ainakin vielä 24 tuntia harjoituksen jälkeen (Del Aguila ym. 2000). Ravinnon nauttiminen harjoituksen jälkeen viivästyttää mahdollisesti viiveellä harjoituksen jälkeen tapahtuvaa insuliiniherkkyyden laskua (Ivy 2004). 



Proteiinivalmisteita on yleisesti kolmessa muodossa: kokonaiset proteiinit, proteiinihydrolysaatit ja vapaat aminohapot. Kokonaisia proteiinivalmisteita ovat esim. maidon kaseiini ja myös normaali ruoka sisältää kokonaisia proteiineja. Proteiinihydrolysaatit sisältävät tri- ja dipeptideja ja vapaita aminohappoja. Proteiinihydrolysaattien etu on niiden 
imeytymisnopeudessa, joka on suurempi kuin kokonaisissa proteiineissa tai yksittäisissä
aminohapoissa. (Manninen 2004) Erilaiset hydrolysaatit kasvattavat myös insuliinipitoisuutta tehokkaasti yhdessä hiilihydraattien kanssa. (van Loon ym. 2000) Proteiinivalmisteita on markkinoilla useissa eri muodoissa. Suosituimmat ovat valmiit juomat, proteiinijauheet ja -patukat sekä kapselit. Proteiinivalmisteissa on eroja myös valmistustekniikoiden välillä, joka vaikuttaa mm. valmisteiden proteiinipitoisuuteen ja proteiinien säilyvyyteen sekä suojaravintoaineiden ja rasvapitoisuuteen. (Hoffmann & Falvo 2004).
Proteiinilisän nautittuna harjoitusten yhteydessä on useissa tutkimuksissa osoitettu lisäävän proteiinisynteesiä ja mahdollisesti myös vähentävän proteiinien hajotusta voimaharjoituksen jälkeen (mm. Miller ym. 2003, Bird ym. 2006, Hartmann 2007) ja pitkällä aikavälillä tehostavan lihasten hypertrofiaa voimaharjoittelun vaikutuksesta (mm. Cribb
ym. 2007, Hartmann ym. 2007, Hulmi ym. 2009) Lisäksi kestävyyskuormituksen yhteydessä proteiinilisällä on osoitettu olevan suotuisa vaikutus palautumiseen yksittäisistä
kestävyyskuormituksissa (Williams ym. 2003) ja myös pitemmällä aikavälillä lihasten
aerobisissa adaptaatioissa. (Ferguson- Stegall ym. 2011) Uusimmat tutkimukset osoittavat proteiinilisän tehostavan proteiinisynteesiä myös nopeustyyppisissä kuormituksissa
(Coffey ym. 2010) Coffeyn ym. (2010) tutkimuksen mukaan ennen suoritusta nautittu
proteiinilisäjuoma lisäsi proteiinisynteesiä merkitsevästi enemmän kuin energiaton placebojuoma nopeustyyppisen kuormituksen jälkeen



Hiilihydraattien nauttimisen on osoitettu edistävän lihasglykogeenin palautumista voimaharjoituksen jälkeen, mutta yksinään antavan vain pienen positiivisen vasteen lihaksen proteiinimetaboliaan. (Koopman ym. 2007). Kovan voimaharjoituksen yhteydessä
hiilihydraattien nauttiminen voi vähentää proteiinien hajotusta, mutta ei merkittävästi lisää proteiinisynteesiä. (Miller ym. 2003, Børsheim ym. 2004). Børsheim ym. 2004 tutkimuksessa pelkän hiilihydraatin nauttiminen voimaharjoituksen yhteydessä muutti lihaksen proteiinimetaboliaa positiivisempaan suuntaan (kuva 15), mutta vaikutus ei ollut
riittävä saamaan proteiinitasapainoa positiiviseksi, vaikka hiilihydraatin saanti (100g) oli
määrällisesti erittäin suurta.


Useimmissa tutkimuksissa yksinään hiilihydraatin nauttiminen voimaharjoituksen jälkeen ei ole lisännyt proteiinisynteesiä eikä vähentänyt proteiinien hajotusta voimaharjoituksen yhteydessä yhtä paljon kuin pelkkää proteiinia sisältänyt juoma tai proteiinia ja
hiilihydraattia sisältäneet juomat (Miller ym. 2003, Bird ym. 2006, Hartmann 2007)


Hiilihydraatin nauttiminen proteiinin lisänä on sen sijaan joidenkin tutkimusten perusteella osoitettu tehostavan lihasten proteiinisynteesiä ja vähentävän proteiinin hajotusta enemmän kuin pelkän proteiinin tai hiilihydraatin nauttiminen. (Bird 2006, Miller ym. 2003) Lisäksi hiilihydraatti-proteiinilisän nauttiminen on osoitettu tehostavan kuormituksen jälkeistä glykogeenivarastojen täydentämistä enemmän kuin pelkästään hiilihydraatin nauttiminen.
(Berardi ym 2006). Miller ym. 2003 mukaan hiilihydraattien ja proteiinien yhteisvaikutus proteiinimetaboliaan voi olla jopa yhtä suuri kuin niiden yksittäisvaikutusten summa.
Hiilihydraattien ja proteiinien yhteisvaikutuksesta proteiinimetaboliaan on myös ristiriitaisia tutkimustuloksia. Esimerkiksi Koopmanin (2007) tutkimuksen mukaan hiilihydraatin nauttiminen proteiinin lisäksi ei lisännyt kovan voimakuormituksen jälkeistä lihaksen proteiinisynteesiä tai vähentänyt proteiinin hajotusta, kun proteiini ja hiilihydraattiryhmää verrattiin pelkkään proteiiniryhmään. Onkin mahdollista, että pelkästään
proteiinin nauttiminen kuormituksen yhteydessä riittää optimoimaan proteiinisynteesin
kasvun ja proteiinin hajotuksen minimoimisen, jos vain proteiinin saanti on riittävän
suurta. (van Loon ym. 2000) Tällöin hiilihydraattien rooli kuormituksesta palautumisen
edistämisessä liittyisi pääosin energiavarastojen tehokkaampaan täydentämiseen.
(Koopman 2007)



Eri proteiinilähteiden merkitystä palautumiseen on tutkittu varsin vähän, sillä palautumistutkimuksissa vertailuryhminä on yleisimmin käytetty joko
hiilihydraattiryhmää (Hoffman 2010, Cooke ym. 2010, Cockburn 2008) tai energiatonta
ravintolisäryhmää (Buckley ym. 2010). Buckleyn ym. (2010) tutkimuksessa eksentrisen
voimaharjoituksen jälkeistä palautumisessa verrattiin kokonaista heraproteiinia, heraproteiinihydrolysaattia ja energiatonta plaseboa (kuva 17). Näistä heraproteiinihydrolysaat-
tiryhmän suorituskyky isometrisessä maksimivoimatestissä palautui merkitsevästi nopeammin kuin muiden ryhmien.

Onkin mahdollista, että koska proteiinin laadulla on tutkitusti merkitystä kuormituksen
proteiinin synteesissä ja hajotuksessa (mm. Tang ym. 2008), on proteiinin laadulla merkitystä myös eri kuormituksista palautumiseen. (Hulmi 2010).
