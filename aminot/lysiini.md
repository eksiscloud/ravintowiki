

joku:

Lysiini osallistuu karnitiinin synteesiin (karnitiinia tarvitaan rasvojen muuttamisessa energiaksi) sekä ihon ja luiden tarvitseman kollageenin tuotantoon. Lysiini vaikuttaa myös kalsiumin imeytymiseen.Lysiini on ketogeeninen aminohappo, joka voidaan muuttaa ketoneiksi. Lysiinia on runsaasti eläinperäisessä ravinnossa sekä vihreissä pavuissa, herneissä, pinaatissa, linsseissä, amarantissa ja pähkinöissä.Lysiinin puutosta voi esiintyä viljapohjaisessa ruokavaliossa, johon ei sisälly eläinproteiineja tai palkokasveja. Puutoksen oireina voi olla mm. väsymys, pahoinvointi, ärtymys, kasvun hidastuminen (lapsilla), anemia ja lisääntymisongelmat. Lysiinin puutos voi johtua myös B3-vitamiinin (niasiini) puutoksesta ja tämä voi aiheuttaa pellagraa, johon liittyy ihottumaa ja ihotulehduksia, ripulia, dementiaa ja haavaumia suussa. Lysiini auttaa todennäköisesti huuliherpeksen ja rohtuneiden huulien hoidossa, migreenissä ja kalsiumin imeytymisessä. Lysiini voi ehkä ehkäistä Alzheimerin tautia, rasitusrintakipua, ahdistusta, diabetesta, osteoporoosia, reumaa sekä parantaa fyysistä suoritusta, mutta näistä vaikutuksista on vain puutteellista ja ristiriitaista tutkimusnäyttöä.

wikipedia:

Suositeltava päiväannos 70 kg painavalle aikuiselle on 0,84 grammaa lysiiniä. Erityisesti kasvissyöjien on huolehdittava riittävästä lysiinin saannista.

Lysiiniä saa elintarvikkeista, joissa on korkea proteiinipitoisuus, kuten punainen liha, juustot (parmesaani), jotkut kalat, pähkinät, munat ja soijapavut.[1]

Elintarvikkeet, jotka sisältävät merkittävän määrän lysiiniä:

Monnikalat, joissa 9,19 % proteiinista on lysiiniä
kana, jossa 8,11 % proteiinista on lysiiniä
nauta, jossa 8,31 % proteiinista on lysiiniä
parmesanjuusto, jossa 7,75 % proteiinista on lysiiniä
maito, jossa 7,48 % proteiinista on lysiiniä. Maidon proteiinitaso on kuitenkin alhainen, vain 3,37 % maidon painosta on proteiinia.[2]
soijapavuissa ja linsseissä, joissa 7,42–5,74 % proteiinista on lysiiniä.
muna, jossa 7,27 % proteiinista on lysiiniä
munuainen, jossa 6,87 % proteiinista on lysiiniä
Kliininen merkittävyys
Joissakin tutkimuksissa on osoitettu lysiinistä olevan apua herpes -virustartuntaan.
