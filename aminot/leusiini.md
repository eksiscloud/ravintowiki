{{tynkä|syy=Koirakohtainen asia}}

Leusiini on yksi koiran kymmenestä välttämättömästä [[Aminohapot|aminohaposta]] ja kuuluu [[BCAA|haaraketjuisten aminohappojen]] ryhmään. Se on yleisin ravinnon proteiineista saatava aminohappo ja sitä on noin 7 - 10 % ihmisten lautasmallin sekaruuassa. Koirilla osuus voi olla suurempi ravinnosta riippuen.

Leusiinilla on kolme tehtävää. 
* Se toimii rakennusaineena kuten kaikki muutkin aminohapot
* Siitä [[Aminohapot ja energia|tehdään energiaa]]
* Se toimii eräänlaisena aineenvaihdunnallisena käynnistäjänä solujen muodostumisessa. 

== Aineenvaihdunta ==
Koska leusiinia voidaan käyttää suoraan soluissa, niin sen aineenvaihduntaa tapahtuu useissa kudoksissa. Suurin osa metabolisoidaan maksassa, rasvakudoksessa ja lihaksissa. Rasvakudoksessa ja lihaksistossa leusiinia käytetään sterolien ja muiden tuotteiden, kuten sitruunahappokierron vaatimien, muodostamiseen. Ihmisillä rasva- ja lihaskudos käyttävät yhdessä leusiinia seitsemän kertaa enemmän kuin maksa<ref>Rosenthal J, Angel A, Farkas J (February 1974). "Metabolic fate of leucine: a significant sterol precursor in adipose tissue and muscle". Am. J. Physiol. 226 (2): 411–8.</ref>.

Ihmisillä noin 60 % ravinnosta saadusta leusiinista metabolisoidaan syömistä seuraavien tuntien aikana. 2 - 10 % muutetaan [[ketoaine]] beeta-hydroksibutyraatiksi ja noin 40 % sitruunahppokierron tarvitsemaksi [[asetyylikoentsyymi-A]]:ksi<ref>Kohlmeier M (May 2015). "Leucine". Nutrient Metabolism: Structures, Functions, and Genes (2nd ed.). Academic Press. pp. 385–388.</ref>.

== Proteiinisynteesi ==
Leusiinilla on lihasten kasvussa tärkein rooli, koska se on määrällisesti suurin yksittäinen aminohappo lihaksistossa. Koska sitä rasituksessa hapetetaan erittäin suuria määriä, ihmisillä jopa gramma tunnissa, niin sitä myös tarvitaan paljon. Leusiinin ottaminen ennen rasitusta myös vähensi [[Glutamiini|glutamiinin]] laskua veressä.

Leusiini kiihdyttää lihaksen [[Proteiinisynteesi|proteiinisynteesiä]] olemalla siinä perusaineksena kuten muutkin aminohapot, suorana energianlähteenä ja varsinkin olemalla metabolinen merkki translaation aloittamiselle. 

== Leusiini energian tuotossa ==
Leusiini on [[ketogeeninen aminohappo]], joten siitä saadaan [[ketoosi]]ssa ketoaineita energia-aineenvaihduntaan<ref>Yehui Duan, Fengna Li, Yinghui Li, Yulong Tang, Xiangfeng Kong, Zemeng Feng, Tracy G. Anthony, Malcolm Watford, Yongqing Hou, Guoyao Wu & Yulong Yin. The role of leucine and its metabolites in protein and energy metabolism. Amino Acids volume 48, pages41–51(2016)</ref>. Koirilla ketoaineiden käyttö on aina lyhytaikaista ja vähäistä, eikä niitä saada ketoosiin tehokkaan [[glukoneogeneesi]]n takia.

Ihmisillä noin 80 % leusiinista käytetään proteiinisynteesissä. Loput muutetaan energiaksi.

Leusiinin hapetus lisääntyy liikunnan aikana 3 - 5 kertaiseksi, eli eniten kaikista aminohapoista. Kestävyysharjoittelu lisää lähinnä leusiinin hapettumista lihaksessa. Tämä johtuu siitä, että harjoittelu lisää haaraketjuisten aminohappojen aineenvaihduntaa säätelevän entsyymin aktiivisuutta.

Agilityssä ja muille sprinttityyppisille koirille leusiinilisästä ei ole välttämättä suoraa hyötyä, sillä leusiinitutkimusten pääpaino on ollut nimenomaan ihmispuolen kestävyysurheilussa. Tosin haaraketjuisena aminohappona sillä on erittäinkin tärkeä rooli lihasten rakentumisessa, varsinkin isoissa lihaksissa.

E. Newsholmen teoriassa esitetään väsymyksen pitkäkestoisessa suorituksessa olevan keskushermostoperäistä. Tämä johtuisi siitä, että haaraketjuisten aminohappojen, joista leusiini on tärkein, vähentyessä veressä, samalla niiden kanssa samaa reittiä aivoihin kulkeutuvan [[Tryptofaani|tryptofaanin]] suhteellinen osuus taasen lisääntyy, joten sen kilpailukyky aivoihin pääsyssä paranee ja siellä se osallistuu väsymystä aiheuttavan välittäjäaine [[Serotonini|serotoniinin]] muodostumiseen. Haaraketjuisten aminohappojen antaminen ennen rasitusta tasoittaisi suhdetta tryptofaaniin ja sen pääsy aivoihin vaikeutuisi vähentäen väsymisen tunnetta.

Päinvastaista tulosta haaraketjuisten aminohappojen ja väsymisen suhteesta edustaa taas A. Wagenmakersin havainto, että esimerkiksi leusiini luovuttaa aminoryhmänsä [[Sitruunahappokierto|sitruunahappokierron]] tärkeälle välituotteelle alfa-ketoglutaraatille. Normaalisti sitä riittää vastaanottajaksi, koska sekä [[Hiiilihydraatit|hiilihydraatit]] että [[rasvat]] käyttävät sitruunahappokiertoa aineenvaihdunnassaan. Pitkässä liikuntasuorituksessa [[Glykogeeni|glykogeenin]] vähentyessä ja loppuessa sitruunahappokierto hidastuu, samalla kun leusiiniaineenvaihdunta vain kiihtyy ja näin sitruunahappokierron ”tyhjentyminen” olisi syy uupumiseen.

Antti Meron tutkimusryhmän mukaan leusiinin lisääminen (50 mg/kg) ennen harjoittelua lisäsi kyllä leusiinin määrää veressä, mutta mitään hyötyä ei ollut fyysisten ominaisuuksien kehityksessä.

Rotilla on tutkittu leusiinin vaikutusta lihasten palautumiseen iäkkäillä. Mitään maailmaa mullistavaa ei ole löytynyt, mutta havaittiin, että runsasleusiinista ravintoa saaneilla rotilla lihassolujen rikkoutuminen oli vähäisempää. Tästä voisi olla koirien palautumiselle suoraa hyötyä.

== Hormonaalinen vaste ==
Leusiini lisää [[kasvuhormoni]]n määrää elimistössä. Leusiini nostaa myös [[insuliini]]n määrää.

== Leusiinin saanti ruuasta ==
Koska leusiinia on huomattavan suuri osuus aminohapoista, niin sille tuskin syntyy varsinaista puutosta. Kunhan koira saa ruuassaan riittävästi lihapohjaista ravintoa, jossa on [[Rajoittava aminohappo|hyvä aminohappoprofiili]], niin ainakin perussaanti on turvattu. Kovassa rasituksessa oleville kannattaa antaa leusiinia, ja ylipäätään haaraketjuisia aminohappoja, palautumisjuomassa tai iltaruuassa. Sen sijaan normaalia elämää eläville koirille tarkoituksella annettavasta leusiini- ja BCAA-lisästä ei ole hyötyä<ref>Balage M, Dardevet D. Long-term effects of leucine supplementation on body composition. Curr Opin Clin Nutr Metab Care. 2010 May;13(3):265-70.</ref>.

[[Hera]] on paras leusiinin lähde. Siinä on noin 12 g/100 g leusiinia.

{|
! !! g/100 g
|-
| herakonsentraatti ||	10 - 12
|-
| soijaproteiinikonsentraatti ||	7,5 - 8,5
|-
| herneproteiinikonsentraatti ||	6,6
|-
| soijapapu, kypsä, paahdettu ||	2,87
|-
| hampunsiemen ||	2,16
|-
| naudanlihapihvi. raaka ||	1,76
|-
| maapähkinät || 1,67
|-
| kirjolohi, raaka ||	1,62
|-
| vehnänitu ||	1,57
|-
| manteli ||	1,49
|-
| broileri, koipireisi, raaka ||	1,48
|-
| kananmuna, valkuainen, raaka ||	1,40
|-
| kaura ||	1,28
|-
| linssit, keitetty ||	0,65
|-
| maissi ||	0,35
|-
| maito, 3,25% rasvaa ||	0,27
|-
| riisi, ruskea, keitetty ||	0,19
|-
| äidinmaito ||	0,10
|}

== Liikasaanti ja puutos ==
Ihmisillä leusiinin liikasaanti saattaa aiheuttaa tai pahentaa [[pellagra]]n oireita, jos on samalla [[B3-vitamiini|niasiinista]] puutetta. Koirilla pellagraa vastaava sairaus tunnetaan nimellä mustakielisairaus.

== Viitteet ==


[[Luokka:Aminohapot]]


